---
title: "Val av koncept"
categories: ['DD15']
image: koncept2.jpg
---

Jag har valt konceptet "DansAlarm" att visa upp, då det var ett av mina mer genomtänkta koncept. Det här är en väckarklocka som spelar musik och projicerar en discoljus i taket (ingenting för dig som går upp tidigare än din sambo), och för att stänga av den måste du utföra tre (eller fler!) danssteg. Dessa danssteg går att ställa in via en touchskärm på sidan av alarmet, som även styr musikval och satt alarm. 

Alarmet har två högtalare, en kamera liknande den som finns till Kinect (som läser av dina rörelser och ser till att alarmet kan stängas av) samt två lampor. Båda lamporna sätter igång en ljusshow när alarmet går igång. Framsidan har en skärm som visar klockan och även dansstegen när det är dags. Kameran har en liten felmarginal, man ska inte behöva kunna utföra dansstegen perfekt för att stänga av den, utan man kan missa någon rörelse. Huvudsaken är att man kommer upp.
